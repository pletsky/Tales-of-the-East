Справжнє заощадження

Було це в епоху Камакура*. Один чиновник переправлявся якось вночі через річку Намері, і його слуга випадково впустив у воду десять монів**. Чиновник негайно наказав найняти людей, запалити смолоскипи й відшукати всі гроші.
Хтось випадково побачив це з боку і відзначив:
 - Піклуючись про десять монів, він купляє смолоскипи, наймає людей. Але ж це обійдеться набагато дорожче десяти монів.
Почувши ці слова, чиновник сказав:
 - Дійсно, дехто вважає саме так. Багато хто скупиться в ім`я заощадження. Але витрачені гроші не пропадають: вони продовжують ходити світом. Інша справа десять монів, що потонули в річці: якщо ми їх зараз не відшукаємо, вони будуть назавжди втрачені для світу.
От що називається справжнім заощадженням!

_____

   * Епоха Камакура - назва періоду в історії Японії (кінець XII - середина XIV ст.).
  ** Мон - дрібна монета, гріш.
